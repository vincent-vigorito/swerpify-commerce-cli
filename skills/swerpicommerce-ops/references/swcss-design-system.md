# SWCSS — il design system di SwerpiCommerce, per agenti

Fonte autorevole e sempre aggiornata: `GET /design/swcss-guide` (markdown servito
dall'API del tenant). Questo file è la versione distillata + pratica appresa.

## Cos'è (e cosa non è)

SWCSS è il sistema di classi CSS del tema (`sw-hero`, `sw-wrap`, `sw-section`,
`sw-cta`, ...): CSS puro con custom properties e `@custom-media`, nessun
preprocessore, build con **tree-shaking per pagina**. Non è un endpoint o un
"metodo" API: si usa scrivendo markup nel contenuto delle pagine e regole nei
file CSS, poi si compila.

## Il flusso completo (l'ordine conta)

```
1. POST /pages                      → crea la pagina (title, slug, SEO)
2. PUT  /pages/{id}/content         → HTML (solo l'interno del {% block content %})
3. PUT  /design/css/cms/<slug>.css  → regole CSS della pagina (se servono)
4. POST /design/compile             → SOLO ora va tutto live (~1.3s)
5. GET  https://<tenant>/<slug>/    → verifica pubblica
```

Il compilatore estrae le classi **usate nei template E nelle descrizioni
prodotto** (campi DB `descrizione`/`descrizione_breve`, iniettati nelle pagine
`prodotto`/`categoria_prodotto`/`negozio`) e scarta il resto:
- classe definita nel CSS ma mai usata nell'HTML → eliminata dal bundle
- classe usata nell'HTML ma definita da nessuna parte → senza stile
- classi aggiunte **da JavaScript a runtime** → invisibili al tree-shaker:
  dichiarale nel template, anche in un commento HTML
- ➕ nelle **descrizioni prodotto** puoi usare classi `sw-*` tue (definite nel
  layer `custom`): il tree-shaker le vede lì, non serve che compaiano anche in
  un template

## Architettura dei layer

| Layer | Sezione API | Scrivibile | Scopo |
|---|---|---|---|
| `base/` | non esposto | ❌ mai | il framework: reset, utility, componenti base. I token si leggono da `GET /design/variables`; i colori si gestiscono da `/design/colors` |
| `globale/` | `globale` | ✅ | **fallback sito-intero** (default d'elemento `h1`/`p`/`a`/`li`, `.sw-button`, primitive di layout `.sw-container`/`.sw-space-y-*`, componenti `sw-*` comuni), incluso in ogni pagina PRIMA della sezione: se la sezione ridefinisce la regola, vince la sezione. I file di sezione possono restare **placeholder vuoti** → quella sezione eredita il default globale |
| `pagine-sistema/<sezione>/` | `cms`, `prodotto`, `carrello`, `checkout`, `categoria_prodotto`, `mio_account`, `minicart`, `header_footer`, `blog` | ✅ | CSS delle pagine di quella sezione (file **flat**, un solo livello) |
| `custom/` | `custom` | ✅ | componenti riusabili **globali**: incluso in **ogni** bundle compilato (cms, prodotto, carrello, …); unica sezione con **sottocartelle** (ricorsive, create da sole al PUT); tree-shaking comunque attivo per bundle |

- Le pagine CMS create via API compilano nel bundle **`cms`**: il CSS di una
  pagina nuova va in `PUT /design/css/cms/<slug>.css` (un file per pagina).
- `GET /design/css?section=...` elenca i file; `GET /design/css/{section}/{file}`
  legge il sorgente. **Leggi prima di scrivere**: i sorgenti reali sono il modo
  migliore di scoprire componenti, variabili e convenzioni del tema.
- I file con `predefinito: true` sono il set base della sezione: non eliminarli,
  modificali con cautela (il ripristino default del pannello li sovrascrive).
- Vincoli sul `{filename}`: lo `/` per le sottocartelle è ammesso **solo** in
  `custom` (nelle sezioni `pagine-sistema/*` è rifiutato); vietati `..`, `\` e
  path assoluti; deve finire in `.css`. Il path relativo (sottocartelle incluse)
  si usa identico in GET/PUT/DELETE.
- **Cascata** (a parità di specificità vince l'ultimo):
  `base/` → `globale/` → `pagine-sistema/<sezione>/` → `custom/`.

## Colori e token del tema (endpoint dedicati, 07/2026)

- **`/design/colors`** (GET/POST) e **`/design/colors/{id}`** (GET/PUT/DELETE):
  la palette `--sw-*` vive nel DB; ogni record genera `--sw-<classe>` (e la
  classe `.sw-<classe>`) alla compilazione. Sui colori `sistema: true`
  (primario, secondario, testo, titoli, `*-mail`, …) si cambia solo il
  `valore` hex — rinominarli/eliminarli è vietato (403). Dopo ogni modifica:
  `POST /design/compile`.
- **`GET /design/variables`** (sola lettura): token di sistema — scala
  tipografica `--text-*`/`--lh-*`, pesi `--font-*`, raggi `--radius-*`,
  breakpoint estesi (`--2xl` ≥1536 · `--3xl` ≥1920 · `--4xl` ≥2560) — più i
  colori `--sw-*` correnti, come mappa `tokens` pronta all'uso.
- Anche gli **override per-pagina** contano: `header_name`/`footer_name` ecc.
  impostati sul singolo record pagina (es. la Home dei preset) vincono
  sull'assegnazione globale `/header-footer/{lang}` — se un template
  riassegnato non compare, controlla i campi della pagina.

## Regole del design system

0. **MAI stili o script inline nel contenuto pagina**: niente blocchi `<style>`,
   niente attributi `style="..."`, niente `<script>` con codice dentro.
   CSS → file via `PUT /design/css/...` (+ compile); JS → file via
   `PUT /design/js/...` (live subito). Il contenuto è solo markup con classi.
1. **Se esiste un componente `sw-*`, usalo** (il contenuto della homepage è il
   catalogo vivente: `pages content page-get <id homepage>`). Le utility
   (`flex`, `p-4`, `grid-2`, ...) sono per micro-aggiustamenti, non per layout
   che il design system già copre.
2. **Mai toccare o ridefinire il layer `base/`.**
3. **Niente utility di spacing verticale tra fratelli**: usa il pattern
   `.sw-mio-comp > * + * { margin-top: ...; }` nel componente.
4. **Variabili, non valori**: colori `var(--sw-*)`, scala tipografica
   `var(--text-*)`/`var(--lh-*)`, pesi `var(--font-*)`, raggi `var(--radius-*)`
   — elenco completo via `GET /design/variables`. **Senza fallback**: i token
   sono generati dal DB alla compilazione (convenzione dei CSS del tema).
   Ti serve una tinta che non esiste? **Creala** con `POST /design/colors`
   (diventa `--sw-<slug>`, gestibile da pannello/API) invece di cablare hex
   locali; per le trasparenze derivate usa
   `color-mix(in srgb, var(--sw-...) N%, transparent)`.
5. **Breakpoint con `@custom-media`**, mobile-first:
   `(--mb)` <640 · `(--sm)` ≥640 · `(--md)` ≥768 · `(--lg)` ≥1024 · `(--xl)` ≥1280.
   In compilazione diventano media query reali (`width >= 640px`, ...).
6. **Naming (BEM-flavored) e tree-shaking sono cose DIVERSE — usale entrambe.**
   Il naming risolve le *collisioni*; il tree-shaking risolve il *peso*. Sono
   strati distinti dello stesso flusso, non alternative.
   - **Nomi**: prefissa ogni classe nuova con `sw-<slug>-` e struttura in stile
     BEM `sw-<pfx>-<blocco>__<elemento>--<mod>` (es. `sw-corda__press-card`,
     `sw-players__card-string-link`, `sw-prj-card-titolo`). Selettori **flat** e
     a bassa specificità → cascata prevedibile, nessun componente che ne
     sovrascrive un altro nei layer condivisi (`custom/`/`globale/`). Un file CSS
     per pagina/componente.
   - **Peso**: ci pensa da solo il **tree-shaking per pagina** al `compile`
     (spedisce solo le classi usate nell'HTML di quella sezione). NON devi
     nominare diversamente né "ottimizzare" a mano per questo.
   - ⚠️ Il tree-shaking **non** risolve le collisioni (due `.card` diverse nello
     stesso bundle si sovrascrivono → serve il naming BEM) e **non** vede le
     classi aggiunte da **JS a runtime** (dichiarale nel template/commento — vedi
     tree-shaking a inizio doc). Regola pratica: *un nome ben prefissato +
     usato nell'HTML = componente sicuro e bundle minimo, senza altro lavoro*.
7. **HTML indentato e leggibile** su ogni campo scritto via API: un tag per
   riga, indentazione coerente, niente righe-monolite. Vale per il contenuto
   pagina E per descrizioni prodotto/categoria e corpo articoli — l'utente li
   riapre nell'editor del pannello.

## Contenuto pagina

- `PUT /pages/{id}/content` scrive **solo l'interno** del `{% block content %}`:
  wrapper, header, footer, menu e font arrivano dal layout base.
- È un template Django: tag e variabili sono disponibili, ma per pagine
  statiche basta HTML con classi SWCSS.
- Immagini dalla libreria media (`POST /media` → usa l'`url` restituito e
  valorizza gli `alt`).
- **Form di contatto/raccolta dati**: vedi `GET /forms-guide` — record `Form`
  via `/forms` + markup `sw-form-*` nella pagina; il submit è gestito dalla
  piattaforma, niente JS da scrivere. Submission in `GET /forms/{id}/submissions`.

## Componenti riutilizzabili pronti all'uso

Componenti pubblici incollabili in **qualsiasi** pagina (contenuto CMS,
descrizione prodotto, articolo blog): opt-in, CSS+JS si caricano solo dove usi
il markup. Elenco completo in `GET /design/swcss-guide`.

- **Galleria immagini con lightbox (`sw-gallery`)** (dal 15/07/2026) — griglia
  di miniature che aprono una lightbox (zoom, frecce, swipe). Requisito
  funzionale: classe **`.glightbox`** sul link (`href` = immagine grande);
  `sw-gallery*` è solo il layout (2 col mobile, 4 da `--lg`). Immagini dalla
  libreria `/media`, con `alt`. Più gallerie separate nella stessa pagina →
  `data-gallery="nome"` sui link dello stesso gruppo. Su una pagina NUOVA serve
  `POST /design/compile` solo per includere `sw-gallery-*` nel bundle
  (tree-shake); la lightbox (lib GLightbox) si inietta/attiva da sola dove
  trova `.glightbox` — nessun file JS né `<script>`/`<style>` inline. Markup:
  ```html
  <div class="sw-gallery"><div class="sw-gallery-grid">
    <a class="sw-gallery-thumb glightbox" href="/uploads/blog/foto1.jpg">
      <img src="/uploads/blog/foto1.jpg" alt="Descrizione foto 1"></a>
  </div></div>
  ```

## JavaScript per-pagina

`PUT /design/js/<slug>.js`: il file viene caricato **automaticamente** dalla
pagina con quello slug (`defer`, cache-buster su mtime), **senza compile** —
live subito. Lingue non predefinite: `<slug>_<lang>.js`. Per JS condiviso:
nome non-slug + `<script src>` nel contenuto. Vanilla JS consigliato.

## Animazioni: puro CSS prima di tutto

- Entrate a cascata: `animation` + `animation-delay` scaglionati.
- **Reveal allo scroll senza JS**: scroll-driven animations —
  ```css
  @supports (animation-timeline: view()) {
    .sw-x-reveal { animation: sw-x-up linear both;
                   animation-timeline: view();
                   animation-range: entry 5% entry 45%; }
  }
  ```
  Dentro `@supports`: senza supporto il contenuto resta visibile (mai
  `opacity: 0` fuori dal guard). Bonus: è reversibile (segue lo scroll).
- Cascata tra card della stessa riga: varia `animation-range` per `nth-child`.
- Sempre `@media (prefers-reduced-motion: reduce)` per spegnere le animazioni.
- Grafici statici: SVG inline nel contenuto (niente librerie JS).

## Errori tipici

| Sintomo | Causa |
|---|---|
| Modifica non visibile sul sito | manca `POST /design/compile` |
| Classe senza stile | definita in una sezione che la pagina non usa, o mai usata nell'HTML alla compilazione (tree-shake) |
| Stile che rompe altre pagine | modificata una classe globale (`custom` o file `predefinito`) per un problema locale: usa una classe nuova prefissata |
| Reveal che non parte | classe aggiunta da JS non dichiarata nel template |
